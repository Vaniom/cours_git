AUX LECTEURS 




Amis lecteurs, qui ce livre lisez, 

Despouillez vous de toute affection; 

Et, le lisant, ne vous scandalisez: 

Il ne contient mal ne infection. 

Vray est qu'icy peu de perfection 

Vous apprendrez, si non en cas de rire; 

Aultre argument ne peut mon cueur elire, 

Voyant le dueil qui vous mine et consomme : 

Mieulx est de ris que de larmes escripre, 

Pour ce que rire est le propre de l'homme. 